# -*- mode: mandoku-view; -*-
#+TITLE: 玉堂嘉話
#+DATE: 2015-08-24 23:24:52.177381
#+PROPERTY: ID KR3j0141
#+PROPERTY: BASEEDITION WYG    
#+PROPERTY: JUAN 提要
<pb:KR3j0141_WYG_000-1a>¶
欽定四庫全書　　　　　子部十¶
　玉堂嘉話　　　　　　　雜家類三(雜説之屬/)¶
　　提要¶
　　　　(臣/)等謹案玉堂嘉話八卷元王惲撰惲有承¶
　　　　華事略已著録是編成於至元戊子紀其中¶
　　　　統二年初為翰林修撰知制誥兼國史館編¶
　　　　修官及調官晋府秩滿至元十四年後入為¶
　　　　翰林待制時一切掌故及詞館中考核討論¶
<pb:KR3j0141_WYG_000-1b>¶
　　　　諸事始於辛酉終於甲午凡三十四年之事¶
　　　　所記當時制誥特詳足以見一朝之制如船¶
　　　　落至祭文太常新樂祭文之類皆他書所未¶
　　　　見他如記唐張九齡李林甫告身之式記平¶
　　　　宋所得法書古畫名目宋聘后六禮金科舉¶
　　　　之法以及論宣諭制誥之别據栁公權跋知¶
　　　　唐時已有廣韻辨米芾之稱南宮以曽官太¶
　　　　常記秦檜家廟之制摘顔真卿書出師表之¶
<pb:KR3j0141_WYG_000-2a>¶
　　　　偽謂金史天文志出於太史張中順與張徳¶
　　　　輝述塞北之程劉郁述西域之事皆足以資¶
　　　　考證而宋遼金三史之議尤侃侃中理其中¶
　　　　如論日月五星則不知推步之法謂古婦人¶
　　　　無諡則不知聲子文姜之例論六帖則勦襲¶
　　　　演繁露論野合則附㑹博物志皆為疵累唐¶
　　　　六典女伯女叔一條二卷五卷再見亦失檢¶
　　　　校然大致該洽不以瑕掩全書已收入秋澗¶
<pb:KR3j0141_WYG_000-2b>¶
　　　　集中此乃其别行之夲也乾隆四十六年十¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR3j0141_WYG_000-3a>¶
玉堂嘉話序¶
中統建元之明年辛酉夏五月詔立翰林院於上都故¶
状元文康王公授翰林學士承㫖已而公謂不肖惲曰¶
翰苑載言之職莫國史為重遂復以建立本院為言允¶
焉仍命公兼領其事時不肖侍筆中書兩院故事凢百¶
草創經營署置略皆與知其年秋七月授翰林修撰同¶
知制誥兼國史院編修官方帝澤鴻龎賚及四海誥命¶
宣辭頗與定撰再閲月蒙二府交辟不妨供職兼左司¶
<pb:KR3j0141_WYG_000-3b>¶
都事自後由御史裏行調官晉府秩滿復入為翰林待¶
制時則有若左丞相修國史耶律公承㫖霍魯忽孫安¶
藏前左轄姚公大學士鹿菴王公侍講學士徒單公河¶
南李公待制楊恕修撰趙庸應奉李謙不肖雖承乏㡬¶
於一考其獲從容侍接仰其祖宗對天之鴻休聖訓無¶
窮之睿思皆聞所未聞者至於文章髙下典制㳂革朝¶
夕饜飫所得亦云多矣今也年衰氣耄盡負初心因紬¶
繹所記憶者凢若干言輯為八卷題之曰玉堂嘉話¶
<pb:KR3j0141_WYG_000-4a>¶
其或燈火茒堂之夜尊罍心賞之間吐嘉話於目前想¶
玉堂於天上鳴息有時盛年不再良可歎也然昔人有¶
宅位鈞衡不得預天子私人為恨顧惟此生不為未遇¶
用藏家櫃以貽将來至元戊子冬季二日前行臺侍御¶
史王惲謹序¶
